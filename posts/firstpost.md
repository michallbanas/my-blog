---
title: Ako to celé začalo
description: Ako som sa dostal k programovaniu webových stránok
date: 2021-02-15
tags:
  - front-end
layout: layouts/post.njk
---

Ako to celé začalo


Ak by som mal začať úplne od začiatku, tak sa preniesť v čase do svojich 13 rokov, kedy som dostal na Vianoce svoj prvý počítač. Dodnes si pamätám, ako som vyskočil na otca, hoci mi ho vlastne kúpili starí rodičia. 

Zo začiatku som bol hlavne herný maniak, ale hry ma časom omrzeli. Vtedy ešte nebolo samozrejmosťou, že každá domácnosť mala internet a tak som sa začal z nudy hrabať v nastaveniach, skúmať, čo sa nachádza v priečinkoch a neraz sa mi stalo, že som si tým pokazil piatkový večer. Nezačal som sa učiť programovať, ale bol som blázon do skúšaní nových verzií Windowsu. 

Možno ak by som sa tomu programovaniu začal venovať, nepísal by som tieto riadky. O 17 rokov neskôr som sa cez rôzne pracovné pozície, ktoré ma nebavili a nenapĺňali, dostal naspäť k počítaču. Nezačal som sa učiť programovať ani ja, ale moja priateľka, vďaka čomu som si nainštaloval VS Code a začal písať kód. Priateľka za ten čas preskočila na testerku a ja už premýšľam v HTML, CSS a JavaScripte. 

Pár minút dozadu som dopísal README.md pre svoje projekty na GitHube a som definitívne rozhodnutý, že chcem zmeniť smer svojej kariéry a aj života. 